---
name: "Monica Löfvander m fl"
photo: "upload/monica_lofvander.jpg" 
company: ""
pageOrder: "9"
presentation:
    title: "Forskning i allmänmedicin och primärvård"
    description: ""
    time: "Ons 15:00-15:45         Rum 107"
---


Varför disputerar så få allmänmedicinare? Vilka hinder finns det och hur kan forskarutbildning inom allmänmedicin stimuleras? Endast cirka 10 % av specialisterna i allmänmedicin har en medicine doktorsgrad. Inom övriga kliniska specialiteter är siffran cirka 25%. När allmänläkare väl disputerar är många redan nära pensionsåldern och någon karriär därefter blir det sällan av. Forskningsbara idéer saknas ju inte men man går sällan vidare. Många av de disputerade kliniskt verksamma läkarna har fått sin forskarutbildning vid landstingens kliniska forskningscentra (CKF). Dessa är uppbyggda och styrs på olika sätt men samtliga har sin anknytning till något moderuniversitet i landet.
Denna interaktiva workshop kommer att ta upp frågor som handlar om gången från projektidé till handling och genomförande samt om doktorandutbildning, ekonomiska och andra villkor och till sist något om karriärvägar efter disputation. Genusaspekter berörs också liksom förhållandet mellan epidemiologisk, kvantitativ och kvalitativ forskningsmetodik. Dessutom tas upp pågående forskningsprojekt som berör allmänmedicin vid de kliniska forskningscentra i Västmanland, Södermanland samt vid Uppsala Universitet.
<br>
<br>
Moderator är **Monica Löfvander**, allmänläkare och docent vid CKF Västmanland. <br>Övriga medverkande (från vänster):<br>
**Per Kristianson**, allmänläkare, docent och verksamhetschef Institutionen för Folkhälso- och vårdvetenskap (IFV)/sektion allmänmedicin i Uppsala Universitet, <br>**Thorne Wallman**, allmänläkare, medicine doktor och verksamhetschef CKF Södermanland samt <br>**Mats Enlund**, anestesiolog, docent och verksamhetschef för CKF Västmanland – Uppsala Universitet. 
<br>
<img class="photo" src="upload/Per Kristianson.jpg"><img class="photo" src="upload/Thorne Wallman.jpg"><img class="photo" src="upload/Mats Enlund.jpg">



