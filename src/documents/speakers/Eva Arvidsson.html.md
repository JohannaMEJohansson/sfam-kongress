---
name: "Eva Arvidsson"
photo: "upload/Eva Arvidsson.jpg"
pageOrder: "9"

presentation:
  title: "Årets avhandling: Priority setting and rationing in primary health care"
  description: ""
  time: ""
---
SFAMs forskningsråd har utsett årets avhandling som skrivits av **Eva Arvidsson**.
Eva Arvidsson är allmänläkare vid FOU-enheten i Jönköping och med dr vid Linköpings universitet. Hon är också knuten till SFAM-Q och Prioriteringscentrum. 

Brist på personal, framförallt läkare, gör prioriteringar till ett vardagsproblem i primärvården. Avhandlingen innehåller fyra delstudier som handlar om hur personalen och patienterna uppfattar prioriteringar. Resultaten visar att mycket av prioriteringarna i vardagssjukvården görs "ad hoc", d.v.s. utan att man riktigt tänkt efter före vad som är bäst, och att detta riskerar att medföra negativa konsekvenser som bland annat medför risk för undanträngning av gamla och sjuka. Personalen vill ha politiskt stöd och patienterna är tveksamma till prioriteringar överhuvudtaget och om det ska göras vill man att vårdpersonalen ska ansvara.
När läkarnas och patienternas prioriteringar av samma vårdkontakt jämfördes, visade det sig att läkarna prioriterade kontroll av kronisk sjukdom högre än vad patienterna gjorde, medan patienterna prioriterade "banala" sjukdomar högre än läkarna.                                         Riksdagens beslut om prioriteringar har lett fram till tre kriterier: tillståndets svårighetsgrad, nyttan av en planerad åtgärd och åtgärdens kostnadseffektivitet. Genom intervjuer i studierna kom ytterligare tre aspekter på prioriteringar fram: Perspektiv handlar om att beakta både det medicinska perspektivet och patientens perspektiv vid bedömningen av patientnytta och sjukdomens svårighetsgrad. Tidsram gäller bedömning av nuvarande symtom och nytta kontra risken för komplikationer i framtiden, och eventuella framtida vinster av olika insatser. Evidensgrad handlar om svårigheten att applicera kunskap från vetenskapliga studier om en grupp patienter, till exempel med en viss diagnos, på en enskild patient.
