---
name: "Hans Brandström och Richard Löfvenberg"
photo: "upload/Hans o Richard.jpg"
pageOrder: "9"

presentation:
  title: "Stark för operation- stark för livet!"
  description: ""
  time: ""
---
Är det ur etisk synvinkel korrekt att remittera patienter som röker till operation? **Hans Brandström**, specialist i Allmänmedicin och **Richard Löfvenberg**, specialist i ortopedi och  docent håller tillsammans ett kort föredrag.

Projektet " En rökfri operation" är slut och nu planeras en satsning med arbetsnamnet " Stark för operation- stark för livet!"  som även kommer innefatta andra levnadsvanor. Allmänläkaren har en viktig funktion inför och efter att en patient skall genomgå en operation. Vi har stora möjligheter att motivera våra patienter till goda levnadsvanor för att operationen skall bli komplikationsfri och att patienten skall må så bra som möjligt. Att förändra en ohälsosam levnadsvana  under en begränsad period innan en operation kan öka chanserna till att beteendeförändringen blir permanent. Evidensen för goda levnadsvanor inför operation kommer att redovisas i föredraget, liksom erfarenheterna från "En rökfri operation". Åhörarna kommer  även få ta del av de tankar som finns om satsningen "Stark för operation- stark för livet! " efter Levnadsvaneprojektets slut vid årsskiftet." 

**Hans Brandström**, Distriktsläkare och medicinskt ledningsansvarig läkare på Gotland, tidigare Primärvårdschef Region Gotland. Har varit projektledare för implementering av Nationella
Riktlinjer om Sjukdomsförebyggande metoder, inkl "En rökfrioperation" inom hela den gotländska
sjukvården.

**Richard Löfvenberg**, docent, överläkare vid Ortopedkliniken Norrlands Universitetssjukhus och aktiv i ”Läkares frågor om levnadsvanor”.