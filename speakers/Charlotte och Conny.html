<p>Workshop.
Allmänmedicinen har varit föregångare inom forskning och pedagogik inom kunskapsområdet patientcentrering. Historiskt har tyngdpunkten främst lagts på kunskap och träning konsultationens första avgörande minuter, som kan kallas ”patientens del”, för klargörande av patientens hela besöksorsak. De senare åren har fokus i utvärderingar av patientcentrering internationellt allt mer förskjutits till att omfatta ”outcome”, ”shared understanding” och ”shared decision making”, som utspelas främst i slutet av konsultationen, ofta benämnd ”gemensam del”. </p>
<p>I workshopen diskuteras bakgrunden till patientcentrering och kriterier för ett bra avslut av konsultationen. Sedan presenteras en arbetsmetod kallad PAKET, bildligt det som patienten tar med sig från konsultationen. Metoden är utvecklad av en grupp handledare associerade till konceptet ”Konsultationsprocessen”, som tillämpas i Kalymnoskursverksamheten. Deltagarna i workshopen provar sedan PAKET-metoden utifrån filmvinjetter.
<strong>Charlotte Hedberg</strong>, allmänläkare och klinisk adjunkt vid KI och <strong>Conny Svensson</strong>, allmänläkare i Stockholm och tidigare klinisk adjunkt vid KI, är workshopledare.</p>
