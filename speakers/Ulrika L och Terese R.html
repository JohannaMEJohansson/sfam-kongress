<p>En workshop som kommer att belysa funktionella respektive organiska orsaker till magont hos barn samt vilka anamnestiska uppgifter och diagnostiska metoder som är användbara vid bedömning.</p>
<p>I workshopen medverkar <strong>Ulrika L. Fagerberg</strong>, med dr och överläkare vid barnkliniken i Västerås och <strong>Terese Ring Pettersson</strong>, familjeläkare i Västerås.
Ulrika Fagerberg bedriver klinisk forskning på Centrum för Klinisk Forskning, Västerås och Karolinska Institutet, Stockholm. Hennes avhandling handlade om calprotectin i avföring där hon kunde påvisa metodens användbarhet för differentialdiagnostik mellan funktionella och inflammatoriska mag-tarmbesvär och som inflammationsmarkör för att följa sjukdomsaktivitet vid inflammatorisk tarmsjukdom (IBD). Resultaten ledde till att metoden kunde sättas upp för rutinbruk år 2004 i Sverige.</p>
