<p>Två praktiska exempel på hur du kan arbeta strukturerat med livsstilsfrågor. Kom och inspireras till att starta en livsstilsmottagning på din vårdcentral!
Ett seminarium som initierats av ”Levnadsvaneprojektet” presenteras av <strong>Mattias Damberg</strong> som är docent vid KI och allmänläkare i Västerås och <strong>Maria Waller</strong> leg läkare och doktorand vid enheten för allmänmedicin, Göteborgs Universitet.</p>
<p>Goda levnadsvanor kan förebygga en mängd olika tillstånd. Även den som redan är sjuk har mycket att vinna på att förändra en ohälsosam levnadsvana. Patienter behöver ofta olika mycket stöd för att genomföra en livsstilsförändring. I seminariet beskrivs två sätt att bedriva livsstilsmottagning på vårdcentral. Du kommer att få praktiska och konkreta tips på hur du själv skulle kunna lägga upp en livsstilsmottagning på din vårdcentral.</p>
<p>Mattias beskriver en Livsstilsmottagning i Västerås, som på ett strukturerat sätt, med hjälp av flera yrkeskategorier, kan hjälpa patienten till en förändring.
Maria berättar om ”Hälsolyftet” som fångar upp motiverade ”riskpersoner” och erbjuder en metod att arbeta hälsofrämjande som baseras på individens egen insikt.</p>
