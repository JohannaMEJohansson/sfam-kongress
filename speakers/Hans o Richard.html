<p>Är det ur etisk synvinkel korrekt att remittera patienter som röker till operation? <strong>Hans Brandström</strong>, specialist i Allmänmedicin och <strong>Richard Löfvenberg</strong>, specialist i ortopedi och  docent håller tillsammans ett kort föredrag.</p>
<p>Satsningen &quot;En rökfri operation&quot; behöver utvecklas till &quot;Stark för operation- stark för livet och innefatta även andra levnadsvanor. Allmänläkaren har en viktig funktion inför och efter att en patient skall genomgå en operation. Vi har stora möjligheter att motivera våra patienter till goda levnadsvanor för att operationen skall bli komplikationsfri och att patienten skall må så bra som möjligt. Att förändra en ohälsosam levnadsvana såsom rökning under en begränsad period innan en operation kan öka chanserna till en lyckad operation och att beteendeförändringen blir permanent. 
Evidensen för goda levnadsvanor inför operation utöver rökfrihet kommer att  beröras i föredraget, liksom erfarenheterna från &quot;En rökfri operation&quot;.  </p>
<p><strong>Hans Brandström</strong>, Distriktsläkare och medicinskt ledningsansvarig läkare på Gotland, tidigare Primärvårdschef Region Gotland. Har varit projektledare för implementering av Nationella
Riktlinjer om Sjukdomsförebyggande metoder, inkl &quot;En rökfrioperation&quot; inom hela den gotländska
sjukvården.</p>
<p><strong>Richard Löfvenberg</strong>, docent, överläkare vid Ortopedkliniken Norrlands Universitetssjukhus och aktiv i ”Läkares frågor om levnadsvanor”.</p>
